---
title: 夜观天象｜慧星名称知多少？
categories: 夜观天象
tags: 
  - 彗
  - 彗星
  - 孛星
  - 星孛
  - 客星
  - 天欃
  - 蓬星
  - 长星
  - 异星
  - 景星
  - 蚩尤旗
  - 天冲
  - 旬始
  - 天狗
  - 白气
  - 含誉
  - 格泽

---


在中国古代，由于时代不同，慧星种类不同，所以慧星在史籍中的名称也不相同。

慧星最为常见的名称是“慧”或“慧星”，其次也常称为“孛星”或“星孛”；除此之外，还有其他名称，如客星、天欃、星、蓬星、长星、异星、景星、蚩尤旗、天冲、旬始、天狗、白气、含誉、格泽。

## 第一类：确定是慧星，称作“慧”、“慧星”、或“孛星”、“星孛”；

### 一、慧

> 「壬申，彗出于张；甲戌， 彗出灵台。」——《新五代史·司天考》

### 二、彗星

> 「七年，彗星先出东方，见北方，五月见西方。将军骜死；彗星复见西方十六日。夏太后死。」——《史记·秦始皇本纪》

> 「六年二月丁巳，彗星见东方，长六七尺，色青白，西南指营室及坟墓里。丁丑，彗星在奎一度，长六尺；癸未，昏见，西北历昂、毕；甲申，在东井，遂历舆鬼、柳、七星、张，光炎及三台，至轩辕中灭。营室者，天子常宫。坟墓主死。彗星起而在营室、坟墓，不出五年，天下有大丧。后四年，孝顺帝崩。」——《后汉书·天文志》

### 三、孛星

> 「二十三年三月，孛星晨见东方二十余日，夕出西方，犯历五车、东井、五诸侯、文昌、轩辕、后妃、太微，锋炎指帝坐。占曰：“除旧布新之象也。”」——《后汉书·天文志》

### 四、星孛

> 「秋七月，有星孛入于北斗。」——《春秋·文公十四年》

> 「有星孛入于北斗，周内史叔服曰：“不出七年，宋、齐、晋之君皆将死乱”。」——《左传》

> 「秋，七月，有星孛入于北斗。孛者何？彗星也。其言入于北斗何？北斗有中也。何以书？记异也。」——《公羊传》

> 「元延元年七月辛未，有星孛于东井，践五诸侯，出河戌北，率行轩辕太微，后六日度有余，晨出东方」——《汉书·五行志》

## 第二类：可能是慧星、新星、或超新星，如“客星”、“天欃”、“星”、“蓬星”、“长星”、“异星”、“景星”、“蚩尤”、“天冲”、“旬始”、“天狗”、“白气”、“含誉”、“格泽”。

### 五、客星

> 「九年正月戊申，客星出牵牛，长八尺，历建星至房南灭，见至五十日。」——《后汉书·天文志》

> 「三年十月，有客星三，一 大二小，在虚、危间，乍合乍离，相随东行，状如斗，经三日而二小星没，其大星后没。」——《新唐书·志卷二十二》

### 六、天欃

> 「孝文后二年正月壬寅，天欃夕出西南。」——《汉书·天文志》

### 七、星

> 「光宅元年九月丁丑，有星如半月，见于西方。」——《新唐书·志卷二十二》

> 「十一年九月甲戌，有星见于五车东北，发芒丈余。扫内阶，入紫微宫，扫北极五星，犯东垣少宰，入天市垣，犯天市。至十月己未，阴云不见。」——《明史·志卷三》

### 八、蓬星

> 「孝昭始元中，汉宦者梁成恢及燕王候星者吴莫如，见蓬星出西方天市垣东门，行过河鼓，入营室中。」——《汉书·天文志》

### 九、长星

> 「大业三年三月辛亥，长星见西方，竟天，干历奎、娄，至角、亢而没；至九月辛未，转见南方，亦竟天，又干角、亢，频扫太微、帝座，干犯列宿，唯不及参、井，经岁乃灭。」——《隋书·天文志》

> 「七年十二月丙寅，有长星于参下。其长亘天。长星，彗属。参，唐星也。」——《新唐书·志卷二十二》

### 十、异星

> 「中和元年，有异星出于舆鬼，占者以为恶星。八月己丑夜，星陨如雨，或如杯碗者，交流如织，庚寅夜亦如之，至丁酉止。三年十一月夜，星陨于西北，如雨。」——《新唐书·志卷二十二》

### 十一、景星

> 「开宝四年八月癸卯，景星见。」——《宋史·志卷九》

### 十二、蚩尤旗，或蚩尤之旗

> 「蚩尤之旗，类彗而后曲，象旗。见则王者征伐四方。」——《史记·天官书》

> 「景福元年五月，蚩尤旗见，初出有白彗，形如发，长二尺许，经数日，乃从中 天下，如匹布，至地如蛇。」——《新唐书·志卷二十二》

> 「十二月壬申，蚩尤旗见。」——《新唐书·志卷二十二》

### 十三、天冲

> 「天祐元年四月，有星状如人，首赤身黑，在北斗下紫微中。占曰：“天冲也。 天冲抱极泣帝前，血浊雾下天下冤。」——《新唐书·志卷二十二》

### 十四、旬始

> 「旬始，出于北斗旁，状如雄鸡。其怒，青黑，象伏鳖。」——《史记·天官书》

### 十五、天狗

> 「四年十月庚戌，天狗见西南。占曰：“有大兵，流血”。」——《晋书·志卷三》

> 「十三年闰月戊辰，天狗东北下，有声。占曰：“有大战，流血”。」——《晋书·志卷三》

### 十六、白气

> 「至壬午，星复有芒彗，长丈余，阔三尺余，东北指，历五车，白气为岐横天，贯北河、五诸侯、轩辕、太微五帝坐内五诸侯及角、亢、氐、房宿。」——《宋史·志九》

> 「元丰三年七月癸未，彗出西北太微垣郎位南，白气长一丈，斜指东南，在轸度中。」——《宋史·志卷九》

> 「元嘉二十六年十月，彗星入太微。十一月，白气贯北斗。」——《宋书·志二十六》

### 十七、含誉

> 「大中祥符七年正月己酉，含誉星见。其年九月丙戌，又见，似彗有尾而不长。」——《宋史·志卷九》

> 「明道二年二月戊戌，含誉星见东北方，其色黄白，光芒长二尺许。」——《宋史·志卷九》

### 十八、格泽

> 「格泽星者，如炎火之状。黄白，起地而上。下大，上兑。其见也，不种而获，不有土功，必有大害。」——《史记·天官书》